## Задача: цена за транспорт

Студент трябва да пропътува **n километра**. Той има избор измежду **три вида транспорт**:
* **Такси**. Начална такса: **0.70** лв. Дневна тарифа: **0.79** лв./км. Нощна тарифа: **0.90** лв./км.
* **Автобус**. Дневна / нощна тарифа: **0.09** лв./км. Може да се използва за разстояния минимум **20** км.
* **Влак**. Дневна / нощна тарифа: **0.06** лв./км. Може да се използва за разстояния минимум **100** км.

Напишете програма, която въвежда броя **километри n** и **период от деня** (ден или нощ) и изчислява **цената на най-евтиния транспорт**.

### Входни данни

От конзолата се четат **два реда**:
* Първият ред съдържа числото **n** – брой километри – цяло число в интервала [**1 … 5000**].
* Вторият ред съдържа дума “**day**” или “**night**” – пътуване през деня или през нощта.

### Изходни данни

Да се отпечата на конзолата **най-ниската цена** за посочения брой километри.

### Примерен вход и изход

| Вход        | Изход       | Вход        | Изход       |
|----------|----------|----------|----------|
|5<br>day    |4.65        |7<br>night  |7           |

| Вход        | Изход       | Вход        | Изход       |
|----------|----------|----------|----------|
|25<br>day   |2.25        |180<br>night|10.8        |
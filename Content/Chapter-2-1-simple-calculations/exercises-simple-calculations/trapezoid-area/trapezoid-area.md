### Задача:	лице на трапец

Напишете програма, която чете от конзолата три числа **b1, b2 и h и пресмята лицето на трапец** с основи **b1 и b2 и височина h. Формулата за лице на трапец е (b1 + b2) * h / 2**.

На фигурата по-долу е показан трапец със страни 8 и 13 и височина 7. Той има лице **(8 + 13) * 7 / 2 = 73.5**.

![](/assets/chapter-2-images/05.Trapezoid-area-01.png)

#### Насоки и подсказки

Отново трябва да добавим към текущото Visual Studio решение още един **конзолен C# проект** с име ""Trapezoid-Area" и да напишем **кода, който чете входните данни от конзолата, пресмята лицето на трапеца и го отпечатва**:

![](/assets/chapter-2-images/05.Trapezoid-area-02.png)

Кодът на картинката е нарочно размазан, за да помислите върху него и да го допишете сами.

**Тествайте** решението локално с [**Ctrl+F5**] и въвеждане на примерни данни.

#### Тестване в Judge системата

Тествайте решението си тук: [https://judge.softuni.org/Contests/Practice/Index/504#4](https://judge.softuni.org/Contests/Practice/Index/504#4).
